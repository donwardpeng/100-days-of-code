## সজিপ্র (সচরাচর জিজ্ঞাস্য প্রশ্ন):
  **প্রশ্নঃ** এই চ্যালেঞ্জ গ্রহনকারী মানুষদের সাথে আমি কিভাবে সংযুক্ত হতে পারি?

  **উত্তরঃ** সবচেয়ে সেরা উপায় হচ্ছে 100DaysOfCode এর অনুমোদিত ওয়েবসাইটে দেয়া রিসোর্স সমূহের তালিকা ব্যবহার করাঃ www.100DaysOfCode.com/connect
  এছাড়াও, [100DaysOfCode Slack channel](https://join.slack.com/t/100xcode/shared_invite/enQtMzA2NzUyODY4MTgyLWM2NzMzYzBmZTcwOTk0MzM2YTI5OWQzM2M3ZTVjZTUyMTE0NDk3ZjdiZmExNGU5Mjg3ODgzZTQxODI3YTNjZjA) এর ইনভাইটেশন লিংক ব্যবহার করে স্ল্যাক চ্যানেলে যোগ দেয়া যাবে।

  টুইটারে #100DaysOfCode লিখে search করলে, কিংবা এই লিংকে ক্লিক করে [100DaysOfCode room on Gitter](https://gitter.im/Kallaway/100DaysOfCode) এ জয়েন করা যাবে। এটি সকলের জন্য উন্মুক্ত, কোন ইনভাইট বা আমন্ত্রন এর প্রয়োজন হবে না। এছাড়াও টুইটারে [@_100DaysOfCode](https://twitter.com/_100DaysOfCode) অনুসরন করে কমিউনিটির সাথে যুক্ত থাকা যাবে।
  

  **প্রশ্নঃ** আমি ইতিমধ্যেই এই চ্যালেঞ্জ শুরু করে দিয়েছি, এখন আমি চ্যালেঞ্জ এর ৮ম দিনে আছি। এই repo ব্যবহার করে কিভাবে আমি আমার অগ্রগতি ট্রাক করতে পারি?

  **উত্তরঃ** চিন্তার কোন কারন নেই। আপনার পূর্ববর্তী দিনগুলোর তথ্য যতদূর সম্ভব যোগ করুন, যদি সেটা সম্ভব না হয় তবে বর্তমান অবস্থা থেকেই চালিয়ে যান। যদি আপনার প্রতিদিনের অগ্রগতি সম্পর্কে আপনি টুইট করে থাকেন, প্রতিদিনের টুইট এর লিংক আপনার log ফাইলে যোগ করুন। তারপর থেকে সাধারন নিয়ম অনুসরন করেই প্রতিদিনের অগ্রগতি যোগ করুন।


  **প্রশ্নঃ** আমি কোডিং এ একদমই নতুন (কিংবা কোডিং শেখার সিদ্ধান্ত নিয়েছি) এবং এখনও কোন প্রজেক্ট তৈরী করতে জানি না। আমি কি করতে পারি? 

  **উত্তরঃ** এই চ্যালেঞ্জ শুরু করার সর্বোত্তর পদ্ধতি হচ্ছে [FreeCodeCamp এর ফ্রন্ট এন্ড পাঠ্যসূচি](https://www.freecodecamp.com/) একদম শুরু থেকে অনুসরন করা। ১০০ দিনে আপনি এই পাঠ্যসূচির যতবেশি সম্পন্ন করতে পারেন, তত ভালো। 


  **প্রশ্নঃ** আমি ১ দিন বাদ দিয়ে ফেলেছি। একারনে কি আমি চ্যালেঞ্জটি হেরে যাবো?

  **উত্তরঃ** একদমই না। আপনি চ্যালেঞ্জ এর ভেতর ১ দিন বাদ দিতে পারেন (এ জন্য চ্যালেঞ্জের ১০০তম দিনের পরে আপনাকে আরও ১ দিন যোগ করতে হবে), কিন্তু চেষ্টা করবেন পরপর দুই দিন যেন বাদ পরে না যায়। অভ্যাস গঠনের এই মহান উপদেশটি আমি zen habits এর Leo Babauta এর থেকে পেয়েছি।


  **প্রশ্নঃ** আমার বাসায় ফিরতে দেরী হয়ে গেছে, এবং আমার কোডিং শেষ করতে করতে মাঝরাত্রি পার হয়ে গেছে, এটি কি চ্যালেঞ্জের ভেতর গণ্য হবে?

  **উত্তরঃ** অবশ্যই এটি চ্যালেঞ্জে গণ্য হবে। নিয়মাবলীর সারাংশঃ আপনি কি এই দিনে ঘুমুতে যাবার আগে কমপক্ষে ১ ঘন্টা কোড করেছেন? যদি উত্তর "হ্যা" হয়, তবে আপনি চ্যালেঞ্জের সাথে সঠিক পথেই আছেন।
  এই নিয়মটির কারন হচ্ছে, আমাদের সকলেরই ভিন্ন ভিন্ন সময়সূচী এবং আলাদা জীবন (বাচ্চাকাচ্চা, স্কুল/কলেজ, কর্মস্থল.. ইত্যাদি) রয়েছে। তাই নিজের সুবিধামত সময়ে আপনি কোড করতে পারেন।
  সিনড্রেলার মত ঠিক ঘড়ির কাটা ধরে মাঝরাত পার হবার ভয়ে ভীত হবার প্রয়োজন নেই।
  গিটহাবে আপনি প্রতিটি দিন পয়েন্ট পাচ্ছেন কি না এটা নিয়ে চিন্তিত হবার কোন কারন নেই। হ্যা, প্রতিদিনের এ্যাক্টিভিটি ক্যালেন্ডারে একটির পর একটি চিহ্ন রাখতে পারলে ভালো, তবে ঘড়ির কাটার সাথে আপনার প্রচেষ্টাকে মাপার কোন প্রয়োজন নেই।


  **প্রশ্নঃ** আমার কি দিনলিপি রাখতে হবে?

  **উত্তরঃ** হ্যা, রাখা উচিত। এবং এটি করার সেরা উপায় হচ্ছে এই repo কে fork করে নেয়া, এবং [দিনলিপিতে](log.md) প্রতিদিন commit করা। দুইভাবে এটি আপনাকে সাহায্য করবেঃ প্রথমত, আপনি প্রতিদিনের অগ্রগতি দেখতে পারবেন, বুঝতে পারবেন আপনি কতদূর এগিয়েছেন এবং আপনি এই চ্যালেঞ্জ চালিয়ে যাওয়ার অনুপ্রেরণা পাবেন। আর দ্বিতীয় সুবিধা হলো, আপনার ১০০ দিন সম্পন্ন করার পর আপনি আপনার অভিজ্ঞতাকে বিশ্লেষণ করতে পারবেন। আপনার সাফল্য ও ব্যর্থতা নিরুপন করতে পারবেন।


  **প্রশ্নঃ**  আমার প্রজেক্ট কি অনলাইনে রাখা উচিত? 

  **উত্তরঃ** অবশ্যই। আপনার প্রজেক্ট সকলের জন্য উন্মুক্ত হলে এটি আপনার দায়বদ্ধতা ও অনুপ্রেরণার জন্য অনেক সাহায্য করবে। এটি আপনাকে আপনার প্রজেক্ট সফলভাবে সম্পন্ন করতে উৎসাহিত করবে এবং শেষ পর্যন্ত আকর্ষনীয় ফলাফল বয়ে আনবে। আমি পরামর্শ দিবো আপনি আপনার প্রজেক্ট গিটহাব এ রাখুন।


  **প্রশ্নঃ** একটানা/অবিরত চ্যালেঞ্জ চালিয়ে যেতে না পারলে কি করবো? 

  **উত্তরঃ** একটানা চ্যালেঞ্জটি চালিয়ে যেতে পারলে খুবই ভালো। তারপরেও আগেও যেটা বলেছি - ক্রমাগত চ্যালেঞ্জ চালিয়ে যাওয়া নিয়ে বেশি চিন্তা করার প্রয়োজন নেই, এবং একদিন বাদ পরে গেলে আশাহত হবার কিছু নেই। তারচেয়ে এটা খেয়াল রাখার চেষ্টা করুন যেন এমনটা আর কখনো না হয়, মনে রাখবেন অতিরিক্তি দুশ্চিন্তা করা বা নিজেকে বারবার দোষারোপ করা আপনার জন্য কোন ভালো ফলাফল বয়ে আনবে না। (আপনার জন্য এটা কুফল বয়ে আনতে পারে, সেটাকে ফলাফল না বলে বরং পরিণতি বলা যায়)
  নেতিবাচক মানষিক অবস্থা থেকে পরিত্রানের উপায় হলো মন শান্ত করে বসে পড়া এবং কোড শুরু করা।


  **প্রশ্নঃ** এই চ্যালেঞ্জ এর সবচেয়ে কঠিন অংশ কোনটি?

  **উত্তরঃ** যখন আপনি বসবেন এবং কোড করা শুরু করবেন। এটা কখনোই স্থগিত করবেন না এবং এটা নিয়ে বেশি চিন্তা করবেন না। অতিরিক্ত চিন্তা আপনাকে এই চ্যালেঞ্জ থেকে বিচ্ছিন্ন করে ফেলতে পারে। সহজভাবে চিন্তা করুন, বসুন, ল্যাপটপ/ডেস্কটপ (আপনার কম্পিউটার) চালু করুন, আপনার কোড এডিটর চালু করুন, টাইপ করা শুরু করুন। ৫ মিনিট পর আর আপনার এটিকে আর কোন সমস্যা বলে মনে হবে না, থেমে যাওয়ার/বন্ধ করার ইচ্ছে হবে না।


  **প্রশ্নঃ** যদি সবাই একটি নির্দিষ্ট দিন শুরু করে, আমিও কি ঐ একই দিনে শুরু করবো (চ্যালেঞ্জ এর দিনের নম্বর কি সকলের জন্য একই)? যেমন, দিন ১২ থেকে? 

  **উত্তরঃ** এই চ্যালেঞ্জটি স্বতন্ত্র এবং সবার জন্য আলাদা। তাই আপনি যখন শুরু করবেন, আপনি 'দিন ১' থেকেই শুরু করবেন। টুইটার বা অন্য যেখানেই আপনি আপনার অগ্রগতি পোষ্ট করুন না কেন, অবশ্য আপনি কততম দিনে আছেন সেটা উল্লেখ করবেন এবং হ্যাশট্যাগ ব্যবহার করবেন, এতে সকলে আপনাকে সহজে খুজে পাবে এবং প্রেরণা ও সহযোগিতা করতে পারবে। 
  

## সূচীপত্র
* [নিয়মাবলী](rules.md)
* [লগ - আমার অগ্রগতি দেখতে এখানে ক্লিক করুন](log.md)
* [সজিপ্র](FAQ.md)
* [রিসোর্সসমূহ](resources.md)
